{"data": [
    {"book_num": 1, 
    "poem_num": 1, 
    "title": "帝京篇十首", 
    "author": "李世民", 
    "content": "四時運灰琯，一夕變冬春。送寒餘雪盡，迎歲早梅新。"}, 
    {"book_num": 1, 
    "poem_num": 2, 
    "title": "饮马长城窟行", 
    "author": "李世民", 
    "content": "塞外悲风切，交河冰已结。瀚海百重波，阴山千里雪。\n迥戍危烽火，层峦引高节。悠悠卷旆旌，饮马出长城。\n寒沙连骑迹，朔吹断边声。胡尘清玉塞，羌笛韵金钲。\n绝漠干戈戢，车徒振原隰。都尉反龙堆，将军旋马邑。\n扬麾氛雾静，纪石功名立。荒裔一戎衣，灵台凯歌入。"}, 
    {"book_num": 1, 
    "poem_num": 3, 
    "title": "执契静三边", 
    "author": "李世民", 
    "content": "执契静三边，持衡临万姓。玉彩辉关烛，金华流日镜。\n无为宇宙清，有美璇玑正。皎佩星连景，飘衣云结庆。\n戢武耀七德，升文辉九功。烟波澄旧碧，尘火息前红。\n霜野韬莲剑，关城罢月弓。钱缀榆天合，新城柳塞空。\n花销葱岭雪，縠尽流沙雾。秋驾转兢怀，春冰弥轸虑。\n书绝龙庭羽，烽休凤穴戍。衣宵寝二难，食旰餐三惧。\n翦暴兴先废，除凶存昔亡。圆盖归天壤，方舆入地荒。\n孔海池京邑，双河沼帝乡。循躬思励己，抚俗愧时康。\n元首伫盐梅，股肱惟辅弼。羽贤崆岭四，翼圣襄城七。\n浇俗庶反淳，替文聊就质。已知隆至道，共欢区宇一。"
    }]}